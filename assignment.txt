Descrizione informale in linguaggio naturale dell'elaborato:

MyTicket permette a chi gestisce un'attività rivolta al pubblico di emettere biglietti per una sala.
L'amministratore del sistema è unico ed una volta registrato può svolgere tutti i compiti di gestione necessari al funzionamento dello stesso.
Un compito fondamentale è quello di configurare le sale disponibili fornendo al sistema la struttura di tali sale in termini dei blocchi di posti in esse disponibili specificandone le dimensioni.
I blocchi e i posti hanno id univoci.
In questo modo ogni sala aggiunta al sistema potrà essere utilizzata per generare biglietti di eventi che avvengono in date ben precise.
Ad ogni sala aggiunta viene associato un calendario degli eventi che si svolgeranno in quella sala e ad ogni evento è associato un carnet di biglietti che è possibile vendere per quell'evento.
L'amministratore può assegnare un prezzo ai biglietti della sala in base ai blocchi di appartenenza e di vendere i biglietti singolarmente o a gruppi.
Un utente visitatore può accedere alla programmazione degli eventi e relativi dettagli (per ogni evento può conoscere tutti i dettagli tra cui la sala in cui si svolge, la descrizione e i posti liberi).

L’utente registrato invece (con e-mail e password) può scegliere un posto tra quelli disponibili e comprare il relativo biglietto.
Ogni utente registrato può anche comprare un biglietto di gruppo composto da massimo 5 posti necessariamente consecutivi ma deve
indicare la e-mail di registrazione dei membri del gruppo (per limitare il secondary ticketing).

Se l’evento è a pagamento e richiede un biglietto, l’utente registrato può acquistarlo pagando con paypal o carta di credito.

Per semplicità si simuli un pagamento che ha sempre successo.

Per gli eventi gratuiti il biglietto è emesso in ogni caso ed il check-in viene comunque effettuato, ma la transazione economica non avviene.

Questo implica che anche per eventi gratuiti, solo gli utenti registrati possono acquisire un biglietto valido.

MyTicket inoltre oltre a consentire di generare i biglietti per l’evento, permette al personale di effettuare il check-in dei partecipanti eseguendone la scansione dei QR code dei biglietti.

L’amministratore può ottenere informazioni su quanti biglietti sono stati venduti e utilizzati per accedere alla sala.

L’amministratore può annullare l’evento in qualsiasi momento ed in questo caso è tenuto ad effettuare il riaccredito dei versamenti (anche in questo caso simulare sempre il successo dell'operazione).

La componente client può essere sviluppata per piattaforma Android o Flutter; per la componente server si può optare per FireBase, Vert.X o Spring.

